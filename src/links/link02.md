---
title: "כתבה ששווה לקרוא"
description: "טקסט לתיאור"
date: "2020-04-24"
sourceUrl: "http://www.irisganor.com"
sourceName: "אלה יווניה קוראת ספרים"
---
לשם כך מציעה ויטרה – שהוקמה על ידי ווילי ואריקה פלבאום ומנוהלת כיום על ידי בנם, רולף – למבקרים במתחם שלה <mark>סיור אדריכלי</mark> בן שעתיים (באנגלית או בגרמנית), הנערך בשטח הקמפוס, לרבות בחלקים הסגורים למבקרים. הסיור מאפשר להתרשם לא רק מ"בית ויטרה" או ממוזיאון העיצוב שבמקום, אלא גם להציץ למפעל בו מיוצרים הרהיטים ולהיחשף לפרויקטים של אדריכלות מודרנית בעלי חשיבות היסטורית, שהמפגש ביניהם חוצה גבולות תרבות וסגנון, ומהווה מטאפורה לעולם המשתנה ללא הפסקה.

>התחנה הראשונה בסיור מתגלה מיד כשיורדים מהאוטובוס, כיוון שאת התחנות תיכנן המעצב הבריטי ג׳ספר מוריסון. התחנה של מוריסון עשויה מנירוסטה וזכוכית, וכוללת שלושה מושבים עשויים רשתות ברזל (שמזכירים את כיסאות DKR של אימס בגירסה נטולת רגליים), שכמעט ואינם נראים ומאפשרים ליושב בתחנה להביט דרכם.

לאחר שחוצים את הכביש ונכנסים למתחם הירוק, שבעברו שימש לחקלאות, ניתן להבחין בפסל מונומנטלי, שמורכב ממברג, פטיש וצבת.